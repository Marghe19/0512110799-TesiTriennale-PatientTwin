# Abstract
Il Digital Twin (DT) è una rappresentazione virtuale di un’entità ősica, di una persona
o di un sistema anche complesso, caratterizzata da una comunicazione bidirezionale
che permette la condivisione dei dati in tempo reale. La diffusione di tale tecnologia,
motivata dalla necessità di ottimizzare processi, ridurre i costi, e migliorare la sicurezza
ed efficienza, è in costante e rapida crescita e ha avuto un impatto signiőcativo in
numerosi settori, da quello Healthcare a quello Industriale passando per le smart city.
Nell’ambito dell’Healthcare, il DT si pone di realizzare una "P4 Medicine": prevenzione, personalizzazione, predizione e partecipazione. In letteratura sono proposti
numerosi progetti, maggiormente organizzati in quattro aree di applicazione: Digital
Patients, industria farmaceutica, ospedali e tecnologie indossabili. In questo lavoro di
tesi ci siamo concentrati sul "Patient Digital Twin", estendendo la soluzione proposta
in Graph Representation Forecasting of Patient’s Medical Conditions: Toward a Digital
Twin - Pietro Barbiero et al. [1]). Partendo dalla proposta applicativa sperimentale
degli autori e dallo studio e analisi di tale soluzione, siamo arrivati allo sviluppo di un
applicativo mobile cross-platform al őne di rendere i dati generati accessibili ai medici.
Il contributo originale di questo lavoro sfrutta tecnologie ad alta innovazione quali
i framework Flask e React Native al őne di rendere fruibile il Patient Twin di P.
Barbiero et al.. L’utilizzo dell’applicativo è destinato ai medici, i quali avranno modo
di effettuare delle previsioni sullo stato di salute dei pazienti. Al suo interno saranno
facilmente consultabili i dati calcolati e predetti tramite il Patient Twin ed analizzati
attraverso l’utilizzo di rappresentazioni graőche. Si vuole contribuire alla letteratura
fornendo uno strumento a tutto tondo per sfruttare il potenziale del Patient Twin
nell’ambito dell’assistenza sanitaria, sottolineando il loro ruolo come strumento chiave
per l’evoluzione dei servizi sanitari orientati ai dati e alla personalizzazione delle cure.
Questo lavoro anticipa una serie di possibili sviluppi futuri, sia a livello applicativo
che strutturali, arrivando ad uno scenario più complesso caratterizzato dalla gestione
di un’infrastruttura molti a molti, ad esempio una clinica. Il Patient Twin, inoltre, è
caratterizzato dalla presenza di layer i quali rappresentano uno speciőco apparato o sistema del corpo umano. Una possibile evoluzione consiste nell’estendere il modello con
nuovi layer, permettendo così l’analisi di diversi apparati e sistemi del corpo umano.
